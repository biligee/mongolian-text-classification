Бээжингийн шүүх VR технологи ашиглаж эхэлжээ.

VR технологи буюу виртуал орчныг үүсгэх технологийг өнөөдөр гэрийн нөхцөлд, музей, видео тоглоом зэрэгт ашигладаг болсон бол Бээжингийн шүүх гэмт хэргийн орчныг харуулахад ашиглаж эхэлжээ.

Мягмар гарагт болсон шүүх хурлын үеэр анх удаа гэмт хэргийг шүүх явцад ийм технологи ашигласан аж. 2017 оны есдүгээр сард болсон хүн амины хэргийн гэрчийн мэдүүлэгт үндэслэн VR технологийн тусламжтай үйл явдлыг бодитоор дүрсэлжээ.



Бээжингийн шүүхийн төлөөлөгч Жуан Вей “Өмнө нь прокурорууд баримтуудыг ихэвчлэн амаар эсвэл Powerpoint ашиглан үзүүлдэг байлаа. Харин технологийн дэвшлийн ачаар илүү бодитой бөгөөд шүүх танхимд байгаа хүмүүст нээлттэй харуулах боломж бүрдлээ” гэсэн байна.

Өнөөдөр БНХАУ-д VR технологи ашиглан хар тамхинаас гаргах эмчилгээ хийж, дасгал хийхэд ашиглаж байгаа бөгөөд хамгийн өргөн ашиглаж буй салбар нь видео тоглоом юм.

Эх сурвалж: Xinhua